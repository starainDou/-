#### 《咏鹅》

* 唐 骆宾王

```
鹅鹅鹅， 曲项向天歌。 白毛浮绿水，红掌拨清波。
```

#### 《悯农》

* 唐 李绅

```
锄禾日当午，汗滴禾下土。谁知盘中餐，粒粒皆辛苦。
```

#### 《静夜思》

* 唐 李白

```
锄禾日当午，汗滴禾下土。谁知盘中餐，粒粒皆辛苦。
```

#### 《草》

* 唐 白居易

```
离离原上草，一岁一枯荣。野火烧不尽，春风吹又生。
```

#### 《春晓》

* 唐 孟浩然

```
春眠不觉晓，处处闻啼鸟。夜来风雨声，花落知多少。
```

#### 《古朗月行》

* 唐 李白

```
小时不识月，呼作白玉盘。又疑瑶台镜，飞在青云端。
```

#### 《登鹳雀楼》

* 唐 王之涣

```
白日依山尽，黄河入海流。欲穷千里目，更上一层楼。
```

#### 《寻隐者不遇》

* 唐 贾岛

```
松下问童子，言师采药去。只在此山中，云深不知处。
```

#### 《悯农 二》

* 唐 李绅

```
春种一粒粟，秋收万颗子。四海无闲田，农夫犹饿死。
```

#### 《闻官军收河南河北》

* 唐 杜甫

```
剑外忽传收蓟北，初闻涕泪满衣裳。
却看妻子愁何在，漫卷诗书喜欲狂。
白日放歌须纵酒，青春作伴好还乡。
即从巴峡穿巫峡，便下襄阳向洛阳。
```

####《不第后赋菊》

* 唐 黄巢

```
待到秋来九月八，我花开后百花杀。
冲天香阵透长安，满城尽带黄金甲。
```

####《登金陵凤凰台》

* 唐 李白

```
凤凰台上凤凰游，凤去台空江自流。
吴宫花草埋幽径，晋代衣冠成古丘。
三山半落青天外，二水中分白鹭洲。
总为浮云能蔽日，长安不见使人愁。
```