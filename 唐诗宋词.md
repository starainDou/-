#### 《闻官军收河南河北》

* 唐 杜甫

```
剑外忽传收蓟北，初闻涕泪满衣裳。
却看妻子愁何在，漫卷诗书喜欲狂。
白日放歌须纵酒，青春作伴好还乡。
即从巴峡穿巫峡，便下襄阳向洛阳。
```

####《不第后赋菊》

* 唐 黄巢

```
待到秋来九月八，我花开后百花杀。
冲天香阵透长安，满城尽带黄金甲。
```

####《登金陵凤凰台》

* 唐 李白

```
凤凰台上凤凰游，凤去台空江自流。
吴宫花草埋幽径，晋代衣冠成古丘。
三山半落青天外，二水中分白鹭洲。
总为浮云能蔽日，长安不见使人愁。
```